# Nauczyć się Gdańska

<p>W ciągu setek lat zawsze coś się tu działo. Gdańsk to bez wątpienia miasto obarczone olbrzymim bagażem historii. Mało tego – stale historię tworzy. Nie tylko naszą, polską, ale europejską i światową. Ziemia gdańska skrywa ślady niejednych wydarzeń.  Dochodzi do tego, że nie można wbić łopaty we własnym ogródku, by nie natknąć się na ślady historii... dosłownie, a przecież w Gdańsku kopie się dziś nie tylko w ogródkach. <br/></p>
<p>Gdy opadnie kurz, znikną rusztowania i maszyny budowlane wyłoni się zupełnie inne miasto. Pojedziemy trasami, które od lat nam się marzyły i znów spojrzymy na Gdańsk z okien pociągu kolei Kokoszkowskiej. Będziemy musieli się uczyć naszego miasta od nowa. Okazuje się jednak ,że od nowa będziemy musieli poznawać też jego historię. Prowadzone wraz z pracami budowlanymi badania archeologiczne odkrywają nowe fakty z historii miasta. Często wiążą się z tym spektakularne znaleziska. Romańska poklasztorna piwnica na placu Dominikańskim jest już najstarszym gdańskim zabytkiem i atrakcją turystyczną. Gdańsk odkrywa przed nami swą przeszłość stwarzając coraz lepsze perspektywy na przyszłość, trzeba tylko poczekać...  aż opadnie kurz.</p>

![dzwig](http://www.pkm-sa.pl/glowna/wp-content/uploads/2013/06/PKMobjazd_6.jpg)
<p align ="left">Budowa nowego wiaduktu nad ul.Sowackiego. źr.<i>www.pkm-sa.pl</i></p>

<h3>Najważniejsze odkrycia archeologiczne ostatnich lat w Gdańsku i okolicach.</h3>

- 2009 -  Jeden z najstarszych w świecie fragmentów Biblii. Siódmy znany przekład - apokryfu Ezdrasza znaleziono w latrynie przy ul. Kleszej w Gdańsku, podczas badania obszarów dawnej zabudowy mieszkalnej.  Przekład pisany minuskułą karolińską XII w.

- 2010 –  Grób wojownika huńskiego wraz z bogato wysadzanym bursztynami mieczem wykopano podczas badań ratunkowych w rejonie Juszkowa pod Gdańskiem. Jest to jeden z niewielu grobów tego plemienia w Europie i jedyny w naszej części Polski. Najsłynniejszym wodzem Hunów był Atylla. Do tej pory uważano, że Hunowie nie zapuszczali się tak daleko na północ.

- 2009 – 2010 – Odkrycie czternastowiecznej zabudowy drewnianej w okolicach kościoła Mariackiego. W tym miejscu znajdowały się tak zwane „jatki mięsne” – czyli targ na którym porcjowano i sprzedawano mięso. 

##Przydatne linki
- [Hun z Juszkowa](http://wkrasucki.github.io/readme.md)
- [Piwnica romańska](http://wkrasucki.github.io/Zaliczenie-PSPI)

[Powrót do góry](http://wkrasucki.github.io)
